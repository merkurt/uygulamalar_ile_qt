Türkiye’de bir yılda dört mevsim vardır. Bu mevsimler
ilkbahar, yaz, sonbahar, kıştır. Her mevsim üç ay sürer. Aralık, ocak,
şubat kış ayları, mart, nisan, mayıs ilkbahar ayları, haziran, temmuz,
ağustos yaz ayları, eylül, ekim, kasım da sonbahar aylarıdır.
İlkbaharda güneş hem daha erken doğar, hem de daha geç
batar. Bunun için günler uzun olur. Ağaçlar çiçek açar. Her yer
yemyeşil olur, bazı hayvanlar kış uykusundan uyanır göçmen kuşlar
uzak ülkelerden gelir. İlkbaharda sık sık yağmur yağar, gök gürler,
şimşek çakar. Ama, sonra hemen güneş açar. İlkbahar ne soğuk ne
de sıcaktır. İlkbaharda genellikle havalar ılık olur. İnsanlar evlerinde
ilkbahar temizliği yaparlar.
Yazın havalar iyice ısınır. Bütün okullar tatil olur. Denizlerin,
göllerin, nehirlerin suyu ısınır. Herkes denizlere, dağlara veya
ormanlara koşar. Deniz ve güneş sağlığımız için çok yararlıdır. Yazın
meyveler, sebzeler olgunlaşır. Bütün bitkiler biraz daha büyürler.
Sonbaharda artık uzun günler yavaş yavaş kısalır. Havalar da
artık çok şıcak değildir. Sonbaharda çok yamur yağar. Üşümemek
için daha kalın elbiseler giyeriz. Tatil biter okullar ve dersler başlar.
Kışın havalar iyice soğur. Gündüzler kısa geceler uzundur.
Kışın ağaçların hiç yaprağı kalmaz. Sadece çam gibi bazı ağaçlar
kışın da yeşil kalır. Kışın hasta olmamak ve üşümemek için en kalın
elbiselerimizi giyeriz.
